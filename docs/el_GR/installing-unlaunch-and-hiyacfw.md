# Εγκατάσταση των Unlaunch + hiyaCFW

Πρόκειται να εγκαταστήσετε το Unlaunch, ένα μόνιμο exploit του κώδικα εκκίνησης που εγκαθίσταται στο ίδιο το DSi, επιτρέποντας τον πλήρη έλεγχο της κονσόλας κατά την εκκίνηση. Ως εκ τούτου, παρέχει στις εφαρμογές homebrew πλήρη πρόσβαση για το υλικό χωρίς περιορισμούς από τις εφαρμογές συστήματος του DSi ή τους τίτλους DSiWare.

Η εγκατάσταση του Unlaunch είναι απαραίτητη για τη χρήση του hiyaCFW.

::: danger

Εάν δεν το έχετε κάνει ήδη, ακολουθήστε τα βήματα της σελίδας [Αποτύπωση της NAND](dumping-nand.html). Ένα αντίγραφο ασφαλείας της NAND, σε συνδυασμό με το [ntrboot](https://wiki.ds-homebrew.com/ds-index/ntrboot) (ή ένα [hardmod](https://wiki.ds-homebrew.com/ds-index/hardmod), εφόσον γνωρίζετε πώς να κάνετε συγκόλληση), θα σας επιτρέψει να επαναφέρετε το αντίγραφο ασφαλείας σε περίπτωση που η κονσόλα καταστεί μη λειτουργική στην πορεία.

:::

::: danger

Οι διαδικασίες εγκατάστασης και αφαίρεσης του Unlaunch, αν και είναι ασφαλείς, κάνουν εγγραφή στη NAND, επομένως υπάρχει μια μικρή πιθανότητα να καταστεί μη λειτουργική η κονσόλα σας!

:::

::: warning

Εάν δεν έχετε πρόσβαση σε έναν υπολογιστή ή αν ο υπολογιστής σας διαθέτει ChromeOS, τότε μην εγκαταστήσετε το Unlaunch και το hiyaCFW. Απαιτείται ένας υπολογιστής (με Windows, Linux ή macOS) για να διασφαλιστεί ότι η κάρτα SD θα διαμορφωθεί με τρόπο τέτοιο έτσι, ώστε να είναι συμβατή με το Unlaunch.

:::

::: warning

Το Unlaunch δεν είναι συμβατό με τις κονσόλες Nintendo DSi για προγραμματιστές.

:::

## Ενότητα I - Διαμόρφωση κάρτας SD

1. Κάντε λήψη της πιο πρόσφατης έκδοσης του [Safe Unlaunch installer](https://github.com/edo9300/unlaunch-installer/releases/latest/download/unlaunch-installer.dsi)
2. Τοποθετήστε το `unlaunch-installer.dsi` στη ρίζα της κάρτας SD σας
3. Μετονομάστε το `unlaunch-installer.dsi` σε `boot.nds`

## Ενότητα II - Ενημέρωση της έκδοσης συστήματος DSi

::: tip

Εάν το Unlaunch είναι ήδη εγκατεστημένο, μεταβείτε στην Ενότητα IV

:::

1. Στο μενού DSi, εκκινήστε την εφαρμογή «System Settings» (το εικονίδιο είναι γκρι και έχει ένα λευκό κλειδί)
   - Η έκδοση εμφανίζεται στην κάτω δεξιά γωνία της πάνω οθόνης
   - Εάν η έκδοση είναι η `Ver 1.4.2`, προχωρήστε στην εκτέλεση της ενημέρωσης συστήματος
   - Εάν η έκδοση _δεν_ είναι η `Ver 1.4.2`, μεταβείτε κατευθείαν στην [Ενότητα III](#section-iii-installing-unlaunch)
2. Αγγίξτε τον αριθμό `4` για να μεταβείτε στην τέταρτη σελίδα
3. Αγγίξτε το `System Update`
   - Είναι η τρίτη επιλογή αν η κονσόλα δεν είναι στη μητρική σας γλώσσα
4. Αγγίξτε το `Yes` όταν σας ζητηθεί να συνδεθείτε στο διαδίκτυο και κάντε την ενημέρωση
   - Είναι η αριστερή επιλογή αν η κονσόλα δεν είναι στη μητρική σας γλώσσα
   - Εάν η έκδοση είναι ήδη ενημερωμένη, μεταβείτε κατευθείαν στην [Ενότητα III](#section-iii-installing-unlaunch)
5. Αγγίξτε το κουμπί `Next`
   - Είναι η δεξιά επιλογή αν η κονσόλα δεν είναι στη μητρική σας γλώσσα
6. Αγγίξτε το κουμπί `I Accept`
   - Είναι η πάνω επιλογή αν η κονσόλα δεν είναι στη μητρική σας γλώσσα
7. Αγγίξτε το κουμπί `OK`
   - Είναι η κάτω επιλογή αν η κονσόλα δεν είναι στη μητρική σας γλώσσα
8. Περιμένετε μέχρι να ενημερωθεί το σύστημα και όταν ολοκληρωθεί η διαδικασία, κάντε επανεκκίνηση

## Ενότητα ΙII - Εγκατάσταση του Unlaunch

1. Ανοίξτε το πρόγραμμα εγκατάστασης εκτελώντας ξανά το [exploit που χρησιμοποιήσατε](launching-the-exploit.html)
2. Πατήστε το κουμπί <kbd class="face">A</kbd> αφού εμφανιστεί το μήνυμα `WARNING`
   - Εάν η ένδειξη LED της μπαταρίας είναι κόκκινη, θα σας ζητηθεί να συνδέσετε την κονσόλα σε μια πηγή ρεύματος. Επιλέξτε `Yes` για να συνεχίσετε αφού τη συνδέσετε
3. Εάν θέλετε να αλλάξετε το προεπιλεγμένο φόντο, επιλέξτε `[Custom background]` και πατήστε το <kbd class="face">A</kbd> για να επιλέξετε αυτό που θέλετε να χρησιμοποιήσετε
   - Συμπεριλαμβάνονται τρεις προσαρμοσμένες εικόνες παρασκηνίου, αλλά μπορείτε να προσθέσετε περισσότερες σε έναν φάκελο με το όνομα `backgrounds` στη ρίζα της κάρτας SD (δημιουργήστε τον φάκελο αν δεν υπάρχει)
4. Εάν θέλετε να διατηρήσετε τόσο την οθόνη εκκίνησης του DSi (με το μήνυμα υγείας και ασφάλειας) όσο και τον ήχο στο μενού συστήματος του DSi, επιλέξτε `Enable sound and splash` και πατήστε το <kbd class="face">A</kbd> για ενεργοποίηση
5. Εάν το Unlaunch είναι ήδη εγκατεστημένο, επιλέξτε `Uninstall unlaunch` ή `Restore launcher tmd` και πατήστε το <kbd class="face">A</kbd> μόλις ολοκληρωθεί η ενέργεια
6. Επιλέξτε `Install unlaunch` και πατήστε το κουμπί <kbd class="face">A</kbd>
7. Πατήστε το κουμπί <kbd class="face">A</kbd> μόλις ολοκληρωθεί η εγκατάσταση
8. Πατήστε το <kbd class="face">POWER</kbd> για να επανεκκινήσετε το σύστημά σας

Εάν, σε αυτό το σημείο, δείτε την οθόνη του μενού του Unlaunch, έχετε τροποποιήσει επιτυχώς το Nintendo DSi σας.

- Εάν δείτε μια μαύρη οθόνη ή αν δεν εμφανίζεται καμία καταχώρηση, ρίξτε μια ματιά στη σελίδα [Επίλυση προβλημάτων](troubleshooting.html)

## Ενότητα IV - Εγκατάσταση του hiyaCFW

Μεταβείτε σε [αυτήν τη σελίδα](https://wiki.ds-homebrew.com/hiyacfw/installing) για να εγκαταστήσετε το hiyaCFW.

## Ενότητα V - Εκκαθάριση της κάρτας SD σας

::: tip

Αυτή η ενότητα είναι προαιρετική και σκοπός της είναι η απομάκρυνση των περιττών αρχείων από την κάρτα SD σας.

:::

:::: tabs

:::tab default Memory Pit

- Διαγράψτε το αρχείο `sd:/private/ds/app/484E494A/pit.bin` από την κάρτα SD σας
- Μετονομάστε ξανά το `tip.bin` σε `pit.bin` και αφήστε το άθικτο
- Μπορείτε τώρα να επαναφέρετε τον φάκελο `DCIM` που βρισκόταν στη ρίζα της κάρτας SD σας
- Διαγράψτε το αρχείο `boot.nds` από την κάρτα SD σας

:::

:::tab Flipnote Lenny

- Διαγράψτε τα αρχεία `800031_104784BAB6B57_000.ppm` και `T00031_1038C2A757B77_000.ppm` από το εσωτερικό των εξής φακέλων:
  - `sd:/private/ds/app/4B47554A/001` (Ιαπωνία)
  - `sd:/private/ds/app/4B475545/001` (ΗΠΑ)
  - `sd:/private/ds/app/4B475556/001` (Ευρώπη/Αυστραλία)
  - Μπορείτε επίσης να διαγράψετε ολόκληρους τους φακέλους που αφορούν άλλες περιοχές εκτός της δικής σας
- Διαγράψτε το αρχείο `unlaunch-installer.dsi` από την κάρτα SD σας

:::
